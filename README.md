# hackaton-kontaktbok

## Seminarium: Hackaton, 3 Yhp

Helgens hackaton går ut på att du i grupp utformar en kontaktbok för ert team. Du kommer att få testa på Git och GitHub flow under verkliga förhållanden där ni i teamet skall dela upp arbetet och publicera kod till ett gemensamt repo.

1. Repot

En person i varje grupp kommer att tilldelas rollen projektledare och det är dennes uppgift att se till så att det finns ett repo och att alla pull requests utförs på korrekt sätt. Till detta repo ska även projektledaren bjuda in övriga gruppmedlemmar. Samtliga i gruppen skall ha en klon utav repot lokalt på sin dator samt skapat en egen branch för sin deluppgift. I repot så skall det finnas en "index.html" sida som länkar vidare till en separat sida för varje gruppmedlem.

Se först till så att allt är klart och alla i gruppen har skapat en klon och en egen branch innan ni går vidare till nästa steg för att undvika problem och konflikter i koden.

2. Din sida

I den egna branchen så ska alla gruppmedlemmar, även projektledaren, skapa en egen undersida, döpt enligt "fornamn_efternamn.html" med presentation av sig själv. 

Presentationen ska minst innehålla:
1. Namn
2.  Bild
3.  En lista på 4 saker gruppmedlemmen är bra på
4. Länk till Github-profil
5. Länk tillbaka till er startsida "index.html"

3. Tillsammans

När du är klar med din presentationssida så ska du skapa en pull request till gruppens gemensamma repo. Innan en pull request godkänns och mergas med master-branchen, så ska den granskas och godkännas av minst två andra gruppmedlemmar. Det är den person som har skapat en pull request som ska merga med master efter att den har blivit godkänd. När samtliga gruppmedlemmar är klara med sin egna sida och alla branches är godkända och mergade till master så kan ni tillsammans skapa länkar till de individuella sidorna. Testa sedan att alla länkar och bilder funkar. 

4. Presentation

Seminariet avslutas med en gemensam presentation där gruppen visar resultatet för sin gruppsida samt reflekterar kring arbetsflödet Gitflow och grupparbete!

Lycka till!